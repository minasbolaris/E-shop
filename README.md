Το project αυτό αναφέρεται σε ένα E-shop , το οποίο αναπτύχθηκε με γλώσσα JAVA.Παρακάτω δίνονται κάποια στοιχεία  για το project , ώστε να έχουν βάση τα αρχεία στο main του Repository.

To ηλεκτρονικό κατάστημα
εμπορεύεται προϊόντα γραφείου και υποστηρίζει διαχείριση χρηστών, διαχείριση προϊόντων, καταχώρηση και τιμολόγηση παραγγελιών.

Κλάση User: Αναπαριστά έναν χρήστη και χαρακτηρίζεται από το όνομά του και το
email του. Έχει ως υποκλάσεις τις Buyer και Owner. Δεν μπορεί να έχει στιγμιότυπα.

Kλάση Owner: Υποκλάση της User. Αναπαριστά ένα χρήστη που είναι ο ιδιοκτήτης
του eshop. Διαθέτει ένα επιπλέον πεδίο boolean isAdmin true.

Κλάση Buyer: Υποκλάση της User. Διαθέτει πεδίο int bonusτο οποίο αποθηκεύει τους
πόντους που κερδίζει ο πελάτης από τις αγορές του και πεδίο buyerCategory:
{BRONZE, SILVER, GOLD} που αντιπροσωπεύει ορισμένα προνόμια. Επίσης έχει ως
πεδίο ένα αντικείμενο της κλάσης ShoppingCart που αναπαριστά το καλάθι αγορών
του. Περιλαμβάνει τις παρακάτω μεθόδους με τα κατάλληλα ορίσματα:
• awardBonus(): Αρχικά οι πόντοι είναι μηδέν. Κάθε φορά που πληρώνεται μια
παραγγελία αλλάζει το σύνολο των πόντων bonus (προστίθενται οι επιπλέον
πόντοι), και τροποποιείται το buyerCategory, αν χρειάζεται.
• setbuyerCategory(): Η κατηγορία πελάτη εξαρτάται από το σύνολο των
αγορών που έχει κάνει. Αρχικά είναι bronze. Μετά τους 100 πόντους γίνεται
silver και μετά τους 200 γίνεται gold. Ο πελάτης που είναι στην κατηγορία gold
δεν πληρώνει μεταφορικά. Ο πελάτης στην κατηγορία silver έχει 50% έκπτωση
στα μεταφορικά.
• placeOrder(): Μέθοδος η οποία τοποθετεί ένα συγκεκριμένο προϊόν με
συγκεκριμένη ποσότητα στο καλάθι αγορών του χρήστη. H placeOrder
δημιουργεί αντικείμενα τύπου ItemOrdered και τα προσθέτει στο καλάθι,
καλώντας τις αντίστοιχες μεθόδους της ShoppingCart.

Kλάση Item: Αφορά ένα προϊόν και περιλαμβάνει πεδία name (string), price (double),
description (string), stock (int), id (int) που αντιπροσωπεύουν το όνομα, την τιμή σε
Ευρώ, την περιγραφή, τη διαθέσιμη ποσότητα και τον κωδικό του προϊόντος
αντίστοιχα. Η κλάση Item δεν μπορεί να έχει στιγμιότυπα. Διαθέτει μέθοδο String
getBasicInfo(), που επιστρέφει τις προηγούμενες πληροφορίες, δήλωση μεθόδου

String getDetails() και μέθοδο String toString() (@override) που θα καλεί τις άλλες
δύο, ώστε να τυπώνει τις συνολικά διαθέσιμες πληροφορίες ενός προϊόντος
κατάλληλα μορφοποιημένες.

Κλάση Pen: Κληρονομεί από την κλάση Item και έχει επιπλέον color (string), tipSize
(μέγεθος μύτης σε mm, double). Υλοποιεί την getDetails().

Κλάση Pencil: Κληρονομεί από την κλάση Item και έχει επιπλέον tipSize (μέγεθος
μύτης σε mm, double) και type: {H, B, HB}. Υλοποιεί την getDetails().
Κλάση Notebook: Κληρονομεί από την κλάση Item και έχει επιπλέον sections
(αριθμός θεμάτων, int). Υλοποιεί την getDetails().

Κλάση Paper: Κληρονομεί από την κλάση Item και έχει επιπλέον weight (σε
γραμμάρια, int) και pages (int)

Κλάση EShop: Αντιστοιχεί στο ηλεκτρονικό κατάστημα και περιλαμβάνει πεδίο name,
πεδίο owner τύπου Owner, μια λίστα με τα διαθέσιμα προϊόντα itemsList και μια
λίστα με τους πελάτες του καταστήματος buyersList. Επίσης περιλαμβάνει μεθόδους
για τη διαχείριση και εμφάνιση των προϊόντων και χρηστών:
• addItem(): προσθέτει ένα προϊόν στο κατάστημα. Γίνεται χειρισμός εξαίρεσης
αν υπάρχει ήδη.
• getItemById(): ανακτά ένα Item από την itemsList με βάση τον κωδικό του
• removeItem(): αφαιρεί ένα προϊόν
• addBuyer(): προσθέτει έναν υποψήφιο πελάτη στο κατάστημα. Γίνεται
χειρισμός εξαίρεσης, αν υπάρχει ήδη.
• removeBuyer(): αφαιρεί έναν πελάτη από το κατάστημα
• updateItemStock(): τροποποιεί τη διαθέσιμη ποσότητα ενός προϊόντος
• showCategories (): Εμφανίζει τις υπάρχουσες κλάσεις των προϊόντων (pen, ...)
• showProductsInCategory(): Εμφανίζει λίστα με τα προϊόντα μιας
συγκεκριμένης κατηγορίας
• showProduct(): Εμφανίζει τις συνολικές πληροφορίες για ένα προϊόν
• checkStatus(): Εμφανίζει τους πελάτες, τους πόντους και την κατηγορία τους.

Κλάση ItemOrdered: Αποτελείται από δύο πεδία, ένα Item item και ένα int quantity
και συμβολίζει την παραγγελία για ένα συγκεκριμένο Item σε συγκεκριμένη
ποσότητα. Προαιρετικά, μπορείτε να εξετάσετε τη χρήση Map στη ShoppingCart και
να παραλείψετε την υλοποίηση αυτής της κλάσης.

Κλάση ShoppingCart: Αναπαριστά το καλάθι αγορών του χρήστη. Έχει μια λίστα με
αντικείμενα ItemOrdered orderList και μεθόδους:
• addItemOrdered(): Δημιουργεί και προσθέτει ένα αντικείμενο ItemOrdered
στη λίστα. Προηγείται έλεγχος αν υπάρχει διαθέσιμο stock. Αν υπάρχει, η
αιτούμενη ποσότητα αφαιρείται από το stock του προϊόντος (το προϊόν
δεσμεύεται). Αν δεν υπάρχει, εγείρεται εξαίρεση και δεν δημιουργείται
αντικείμενο. Πριν από τη δημιουργία αντικειμένου, ελέγχεται αν υπάρχει
άλλο αντικείμενο με το ίδιο Item στη λίστα. Αν υπάρχει, τότε απλώς
ανανεώνεται το quantity του υπάρχοντος. Καλείται από την placeOrder() της
Buyer.
• removeItemOrdered(): Αφαιρεί ένα αντικείμενο ItemOrdered από μια θέση
της λίστας. Ενημερώνει το stock.
• changeItemOrderedQuantity(): Για ένα αντικείμενο σε μια θέση της λίστας
τροποποιεί το quantity και ενημερώνει το stock (updateItemStock()).
Προηγείται έλεγχος αν υπάρχει διαθέσιμο stock.
• showCart(): Εμφανίζει τα περιεχόμενα του καλαθιού αγορών, δηλαδή τα
προϊόντα, τις ποσότητες και τις τιμές τους, το σύνολο και τα μεταφορικά.
• clearCart(): Καλεί τη removeItemOrdered() και αφαιρεί όλα τα αντικείμενα
από τη λίστα.
• checkout(): Καλεί την showCart(). Ζητά επιβεβαίωση για πληρωμή και εφόσον
είναι θετική, καλεί την awardBonus() του Buyer και διαγράφει τα περιεχόμενα
της λίστας (δεν αλλάζει όμως το stock). Οι πόντοι υπολογίζονται σε ποσοστό
10% επί της αξίας της παραγγελίας (χωρίς τα μεταφορικά) και είναι ακέραιος
αριθμός.
• calculateNet(): Επιστρέφει την αξία της παραγγελίας.
• calcluateCourierCost(): Υπολογίζει το κόστος μεταφορικών το οποίο είναι το
2% της αξίας της παραγγελίας, αλλά δεν μπορεί να είναι μικρότερο από 3
ευρώ. Ελέγχει σε ποια κατηγορία είναι ο πελάτης (Buyer). Αν είναι στην
κατηγορία gold, δεν πληρώνει μεταφορικά, ενώ αν είναι στην κατηγορία silver
έχει 50% έκπτωση στα μεταφορικά, ακόμα κι αν το ποσό που προκύπτει είναι
μικρότερο από 3 ευρώ.

Κλάση Menu: αναπαριστά το μενού της εφαρμογής και περιλαμβάνει μεθόδους για
την εκτύπωση των επιλογών, τον χειρισμό της εισόδου του χρήστη και την πλοήγηση
στο μενού.

Κλάσεις Εξαιρέσεων: θα πρέπει να υλοποιηθούν κατάλληλες κλάσεις εξαιρέσεων και
να γίνεται χειρισμός τους σε περίπτωση μη επιτρεπτών ενεργειών, αντί να γίνονται
εξαντλητικοί έλεγχοι if...else για την ορθή λειτουργία του προγράμματος. Για
παράδειγμα, αν δοθεί ποσότητα που υπερβαίνει το stock ή αρνητική εγείρει μια
εξαίρεση, αν δοθεί κωδικός προϊόντος που δεν υπάρχει εγείρει εξαίρεση, η προσθήκη
νέου προϊόντος με τον ίδιο κωδικό, η προσθήκη ενός χρήστη που ήδη υπάρχει, η
εισαγωγή μη έγκυρης επιλογής στο μενού κοκ.
